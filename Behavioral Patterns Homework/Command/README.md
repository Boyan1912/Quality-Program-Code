# Command

Шаблонът Command представлява създаването на команден обект, който запазва в себе си и енкапсулира
всичката нужна информация за извикването на даден метод на по-късен етап. Тази информация включва 
името на метода, обекта, към който принадлежи метода и стойностите за параметрите на метода.
Командният обект съдържа в себе си получаващ обект (receiver), като извиква метода на получателя по
начин, който е специфичен за неговия клас. Получателят тогава извършва алгоритъма. Друг команден обект
се подава на изпълняващ клас (invoker), който изпълнява командата; препоръчително е и да пази информация
за тази команда (с цел получаване на undo() метод). Който и да е команден обект може да бъде подаден на
същия изпълняващ обект. Както изпълняващият обект, така и няколко командни обекта се държат от отделен
клиентски обект (client). Клиентът решава кога и коя команда да изпълни. За да изпълни дадена команда
клиентът подава команден обект на изпълняващия.