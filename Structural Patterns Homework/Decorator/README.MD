# Decorator

Шаблонът за дизайн "Декоратор" се използва най-често, когато искаме да предотвратим претоварването на системата
с обекти (класове), когато добавяме някаква допълнителна характеристика или функционалност вече съществуващи обекти - 
т. нар. "class explossion". Декораторът се явява гъвкава алтернатива на наследяването като позволява добавянето
на нови функционалности динамично. При неговата употреба не се налага да променяме нищо в написаните вече и 
добре действащи класове, т.е. поддържа принципа "open-closed", който гласи, че класовете трябва да бъдат отворени за
разширяване но затворени за модификация. "Декораторът" също така се използва и когато се стремим да спазим още един
от принципите "SOLID" - "Single Responsibility Principle", тъй като позволява функционалността да бъде разделена 
между класове с уникална или единствена отговорност по отношение на системата.